# -*- coding: utf-8; mode: structured-text -*-

= Rozšiřující moduly =

Rozšiřující moduly mohou být použity pro vložení „inteligentního“ obsahu do
stránek.  Wiking je distribuován včetně několika vestavěných modulů, ale další
moduly mohou být instalovány dodatečně.

Vestavěné moduly jsou:

 * [#news] -- výpis/správa krátkých zpráv (s podporou RSS)
 * [#planner] -- kalendářový výpis a správa plánovaných akcí (s podporou RSS)
 * [#users] -- výpis/správa registrovaných uživatelů


== Novinky == news

Modul Novinky umožňuje publikovat krátké aktuální zprávy.  Každá zpráva má
stručný nadpis, časovou známku a podrobnější text.  V základním zobrazení
je vypsán seznam nejnovějších zpráv (nejnovější zprávy jsou nahoře).

Text zprávy může být formátován jako „strukturovaný text LCG“ (viz
[/_doc/lcg/structured-text formátovací manuál]).

Zprávy pro jednotlivé jazykové verze jsou spravovány nezávisle.  Tabulka
zobrazuje pouze záznamy odpovídající /aktuálně zvolenému jazyku/.  Pokud
chcete spravovat novinky v jiném jazyce, musíte nejprve přepnout aktuální
jazyk.


== Plánovač == planner

Modul plánovač slouží ke zveřejnění plánovaných akcí či událostí.  U každé
události je určeno datum konání a volitelně může být určeno také datum ukončení
-- to může být vhodné pro události, které trvají několik dní.  Události jsou ve
výpisu řazeny podle tohoto data -- časově nebližší události nahoře.  Prošlé
události jsou automaticky vyřazeny z výpisu, takže jsou zobrazeny vždy jen
budoucí události.

Ke každé události lze připojit krátký text.  Ten může být formátován jako
„strukturovaný text LCG“ (viz [/_doc/lcg/structured-text
formátovací manuál]).

Události pro jednotlivé jazykové verze jsou spravovány nezávisle.  Tabulka
správcovského rozhraní zobrazuje pouze záznamy odpovídající /aktuálně zvolenému
jazyku/.  Pokud chcete spravovat události v jiném jazyce, musíte nejprve
přepnout aktuální jazyk.


== Uživatelé == users

Tento modul umožňuje do libovolné stránky vložit výpis registrovaných uživatelů
a jejich správu.  To může být zejména praktické, pokud chcete návštěvníkům
umožnit zobrazení profilu uživatelů s kontaktními informacemi atd.

Skrze standardní vlastnosti stránky je možné nastavit, zda má být seznam
dostupný zcela veřejně, nebo jako privátní (dostupný pouze přihlášeným
uživatelům).
