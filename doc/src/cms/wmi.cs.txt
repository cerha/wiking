# -*- coding: utf-8; mode: structured-text -*-

= Rozhraní správy obsahu =

Rozhraní správy obsahu si můžeme představit jako jakousi zadní bránu, která
umožňuje správci pracovat s veškerými daty ovlivňujícími výsledný vzhled, obsah
a logiku fungování portálu.  Mnohé zásahy (např. úpravy textu stránek) lze
provádět pohodlně i mimo toto správcovské rozhraní, ale další aspekty lze měnit
pouze zde.

Správcovské rozhraní poskytuje jednotný přístup ke všem datům ovlivňujícím
fungování portálu prostřednictvím „databázových“ náhledů.  Data jsou
prezentována v tabulkách jako záznamy, které mohou být vytvářeny, modifikovány
i mazány.  Tento přístup se někdy může zdát poněkud rigidní, ale výhodou je
jednotný způsob práce se všemi daty a výsledná konzistence uživatelského
rozhraní.

/Důležité:/ Ve správcovském rozhraní je možné přepínat mezi všemi
zkonfigurovanými jazyky (viz [#languages]), narozdíl od běžného režimu
prohlížení stránek, kdy jsou vždy nabízeny pouze ty jazyky, pro které obsah
dané stránky skutečně existuje.  Důležité je, že změnou aktuálního jazyka
měníte také množinu zobrazených položek.  Pro jazykově závislé moduly jsou vždy
zobrazeny pouze položky odpovídající aktuálnímu jazyku.  U modulů na jazyce
nezávislých jsou zobrazeny všechny položky nezávisle na aktuálním jazyce.

== Moduly správcovského rozhraní ==

Rozhraní je rozděleno do čtyř hlavních sekcí, z nichž každá obsahuje podsekce
(moduly) umožňující správu různých aspektů webového portálu.

Sekce a jejich moduly: @TOC@

=== Obsah ===

==== Stránky ====

Tento modul poskytuje přehled všech dostupných stránek a jejich hierarchie.
Stránky je možné upravovat podobně jako je to umožněno přihlášenému uživateli
přímo v režimu zobrazení stránky (mimo správcovské rozhraní).  Princip úprav
zůstává stejný, jak je popsán v [pages], pouze uživatelské rozhraní je poněkud
odlišné -- se stránkami se zde pracuje jako se všemi ostatními položkami, které
lze pomocí správcovského rozhraní spravovat.

==== Přílohy ====

Přílohy jsou externí soubory připojené ke stránkám.  Tento modul zobrazuje
všechny existující přílohy všech stránek.  Běžně jsou ovšem přílohy spravovány
prostřednictvím stránek, ke kterým jsou připojené, proto podrobnější nápovědu
naleznete v nápovědě [pages].

==== Panely ====

„Panely“ jsou malá okna, která jsou většinou zobrazená na boku stránky.
Narozdíl od ostatního obsahu jsou panely zobrazovány na každé stránce vedle
jejího hlavního obsahu.  Hlavní obsah se při procházení mezi různými částmi
portálu mění, ale panely zůstávají stále na svých místech.

Na každém panelu může být libovolný textový obsah, ale kromě toho mají panely
jednu velice praktickou vlastnost – mohou zobrazit seznam položek rozšiřujícího
modulu použitého v některé stránce.  Například pro modul [News Novinky] bude
zobrazen výpis posledních zpráv.  Můžete také zvolit kolik položek má být
zobrazeno.

Množiny panelů pro jednotlivé jazykové verze portálu jsou zcela nezávislé.
Můžete tak mít jiné seskupení panelů pro každý jazyk.  Tabulka zobrazuje
vždy pouze panely pro /aktuální zvolený jazyk/, takže budete muset přepnout
jazyk, pokud chcete spravovat panely jiné jazykové verze.

Pořadí panelů na stránce je dáno číslem v kolonce „Pořadí“.  Také v této
tabulce jsou panely zobrazeny v tomto pořadí.


=== Vzhled ===

==== Styly ====

Zde je možné spravovat dostupné kaskádové styly používané portálem.  Styly,
společně s barevnými motivy (viz níže) umožňují přizpůsobit vzhled Vašeho
portálu.

Každý styl je možné přímo upravovat, pokud znáte CSS a pravidla, podle kterých
systém Wiking styly využívá.  Hlavním záměrem je však umožnit především snadnou
aktivaci předem definovaných stylů správcům, kteří se potom detaily tvorby
stylů nemusí zabývat.  Některé styly mohou být předinstalovány, jiné mohou být
sdíleny v rámci komunity uživatelů systému Wiking.

Můžete zde definovat větší množství stylů a každý z nich samostatně aktivovat
či deaktivovat.  Výsledky aplikace stylů se projeví okamžitě.  Můžete také
přidat vlastní styl a v něm pouze předefinovat určité vlastnosti definované
systémovými styly.  Aby styly respektovaly barevné motivy, je nutné, aby styl
nedefinoval vlastní barvy přímo, ale pomocí symbolických identifikátorů
definovaných barevným motivem.

Výchozí styl pojmenovaný 'default.css' by neměl být upravován, protože jeho
obsah ve skutečnosti není skrze databázi přístupný (jeví se jako prázdný).

==== Barevné motivy ====

Barevné motivy umožňují jednoduše přizpůsobit barevné ladění stránek.  Pro
aktivaci jednoho z definovaných motivů musíte tento motiv zvolit v sekci
[config].

Několik barevných motivů je předinstalováno, další mohou být vytvářeny a
sdíleny v rámci komunity uživatelů systému Wiking.

Výsledný vzhled je určen kombinací zvoleného barevného motivu a aktivních stylů
(viz výše).


=== Správa uživatelů ===

=== Nastavení ===

==== Konfigurace ==== config

==== Jazyky ==== languages

Tento modul slouží k správě dostupných jazyků.  Můžete přidat libovolný jazyk
zadáním dvouznakového kódu jazyka podle ISO 639-1.

Zde zkonfigurované jazyky jsou potom automaticky dostupné pro určení jazyka
obsahu.

Více informací o tom, jak systém zabezpečuje poskytování nejvhodnější jazykové
varianty uživatelům stránek naleznate v kapitole [navigation#languages Volba
jazyka] uživatelské příručky systému Wiking.

