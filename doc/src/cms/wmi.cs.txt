# -*- coding: utf-8; mode: structured-text -*-

= Rozhraní správy obsahu =

Rozhraní správy obsahu si můžeme představit jako jakousi zadní bránu, která
umožňuje správci pracovat s veškerými daty ovlivňujícími výsledný vzhled, obsah
a logiku fungování portálu.  Mnohé zásahy (např. úpravy textu stránek) lze
provádět pohodlně i mimo toto správcovské rozhraní, ale některé aspekty lze
měnit pouze zde.

Správcovské rozhraní poskytuje jednotný přístup ke všem datům ovlivňujícím
fungování portálu prostřednictvím „databázových“ náhledů.  Data jsou
prezentována v tabulkách jako záznamy, které mohou být vytvářeny, modifikovány
i mazány.  Tento přístup se někdy může zdát poněkud rigidní, ale výhodou je
jednotný způsob práce se všemi daty a výsledná konzistence uživatelského
rozhraní.

/Důležité:/ Ve správcovském rozhraní je možné přepínat mezi všemi
zkonfigurovanými jazyky (viz [#languages]), narozdíl od běžného režimu
prohlížení stránek, kdy jsou vždy nabízeny pouze ty jazyky, pro které obsah
dané stránky skutečně existuje.  Důležité je, že změnou aktuálního jazyka se
také mění data zobrazená ve WMI.  Pro jazykově závislá data (např. texty
stránek) jsou vždy zobrazeny pouze položky odpovídající aktuálnímu jazyku.  U
jazkově nezávislých dat (např. barevná témata) nemá aktuálně zvolený jazyk na
zobrazená data vliv.

== Struktura správcovského rozhraní ==

Rozhraní je rozděleno do čtyř hlavních sekcí, z nichž každá může obsahovat
podsekce umožňující správu různých aspektů webového portálu.

Hierarchie WMI: @TOC@

=== Obsah ===

Tato sekce zobrazuje přehled všech dostupných stránek a jejich hierarchie.
Princip úprav stránek zůstává stejný jako při jejich správě mimo WMI (viz
[pages]).

=== Vzhled ===

==== Styly ====

Zde je možné spravovat dostupné kaskádové styly používané portálem.  Styly,
společně s barevnými motivy (viz níže) umožňují přizpůsobit vzhled Vašeho
portálu.

Každý styl je možné přímo upravovat, pokud znáte CSS a pravidla, podle kterých
systém Wiking styly využívá.  Hlavním záměrem je však umožnit především snadnou
aktivaci předem definovaných stylů správcům, kteří se potom detaily tvorby
stylů nemusí zabývat.  Některé styly mohou být předinstalovány, jiné mohou být
sdíleny v rámci komunity uživatelů systému Wiking.

Můžete zde definovat větší množství stylů a každý z nich samostatně aktivovat
či deaktivovat.  Výsledky aplikace stylů se projeví okamžitě.  Můžete také
přidat vlastní styl a v něm pouze předefinovat určité vlastnosti definované
systémovými styly.  Aby styly respektovaly barevné motivy, je nutné, aby styl
nedefinoval vlastní barvy přímo, ale pomocí symbolických identifikátorů
definovaných barevným motivem.

Výchozí styl pojmenovaný 'default.css' by neměl být upravován, protože jeho
obsah ve skutečnosti není skrze databázi přístupný (jeví se jako prázdný).

==== Barevné motivy ====

Barevné motivy umožňují jednoduše přizpůsobit barevné ladění stránek.  V daný
moment je aktivní vždy právě jeden z dostupných barevných motivů.  Výsledný
vzhled stránek je určen kombinací zvoleného barevného motivu a aktivních stylů
(viz výše).

Několik barevných motivů je předinstalováno ve výchozí instalaci.  Můžete
vytvářet vlastní motivy, nebo jednoduše upravovat stávající motivy pomocí
formuláře, který obsahuje další informace.  Barevné motivy mohou být
také sdíleny v rámci komunity uživatelů CMS Wiking.


=== Správa uživatelů ===

==== Uživatelé ====

Umožňuje správu registrovaných uživatelů a jejich přístupových práv.

=== Nastavení ===

==== Konfigurace ====

Upravit globální nastavení portálu jako např. název a další informace, volby
zapezpečení, aktivní barevný motiv apod.

==== Jazyky ==== languages

Správa dostupných jazyků.  Můžete přidat libovolný jazyk zadáním dvouznakového
kódu jazyka podle ISO 639-1.

Zde zkonfigurované jazyky jsou potom automaticky dostupné pro určení jazyka
obsahu.

Více informací o tom, jak systém zabezpečuje poskytování nejvhodnější jazykové
varianty uživatelům stránek naleznate v kapitole [navigation#languages Volba
jazyka] uživatelské příručky systému Wiking.

==== Panely ====

„Panely“ jsou malé rámečky s doplňujícími informacemi, které jsou většinou
zobrazeny na boku stránky vedle hlavního obsahu.  Hlavní obsah se na různých
stránkách mění, ale panely zůstávají na svých místech.

Na každém panelu může být libovolný textový obsah, ale kromě toho mají panely
jednu velice praktickou vlastnost – mohou zobrazit seznam položek rozšiřujícího
modulu použitého v některé stránce.  Například pro modul [News Novinky] bude
zobrazen výpis posledních zpráv.  Můžete také zvolit kolik položek má být
zobrazeno.

Množiny panelů pro jednotlivé jazykové verze portálu jsou zcela nezávislé.
Můžete tak mít jiné seskupení panelů pro každý jazyk.  Tabulka zobrazuje
vždy pouze panely pro /aktuální zvolený jazyk/, takže budete muset přepnout
jazyk, pokud chcete spravovat panely jiné jazykové verze.

Pořadí panelů na stránce je dáno číslem v kolonce „Pořadí“.  Také v této
tabulce jsou panely zobrazeny v tomto pořadí.

