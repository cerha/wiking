# -*- coding: utf-8; mode: structured-text -*-

= Úvod =
				       
Systém správy obsahu Wiking umožňuje provozovat internetový portál s vysokým
stupněm zpřístupnění, který je plně ovládán pomocí internetového prohlížeče.

Klíčové vlastnosti: @TOC@
  

== Zpřístupnění ==

Systém nabízí vysoký stupeň zpřístupnění jak pro návštěvníky portálu, tak pro
tvůrce obsahu a administrátory.

Důležitou zásadou návrhu systému je maximální podpora standardů
[http://www.w3.org W3C].  Více také viz. [accessibility].

Koncepce tvorby obsahu pomocí tzv. „strukturovaného textu“ se osvědčila jako
snadno zvládnutelná i pro uživatele netechnického zaměření.  Ve spojení s
přístupným uživatelským rozhraním tak Wiking může být vhodnou volbou i pro
nevidící nebo jinak handicapované uživatele.

== Snadné přizpůsobení vzhledu ==

Díky předdefinovaným stylům a barevným motivům lze snadno dosáhnout
atraktivního vzhledu bez „poškození“ zpřístupnění.

  * Obsah je uložen ve formátu nezávislém na výsledné prezentaci.
  * Nezávislé styly definují rozvržení stránky a výsledný vzhled.
  * Sada předdefinovaných stylů umožňuje snadné přizpůsobení vzhledu bez
    technických znalostí.
  * Při znalosti CSS je možné vytvářet vlastní styly.
  * Univerzální styly a barevné motivy lze sdílet s ostatními uživateli systému.

== Lokalizace ==

Uživatelské rozhraní systému Wiking je lokalizováno do následujících jazyků:
  * Angličtina (kompletní)
  * čeština (kompletní)
  * Němčina (téměř kompletní)
  * Polština (částečné)
  * Slovenština (téměř kompletní)
  * Španělština (částečné)

Lokalizace pro další jazyky pokračuje.  Díky technologii založené na GNU
gettext je další rozšiřování snadné.

== Vícejazyčný obsah ==

Systém byl od počítku navržen tak, aby bylo možné veškerý obsah přehledně
definovat zároveň v několika jazykových variantách.

Důležité rysy:
  * Výběr nejvhodnější varianty pomocí technologie „Content Negotiation“.
  * Možnost explicitní volby jazyka.
  * Jazyk uživatelského rozhraní je vždy odvozen od jazyka poskytovaného
    obsahu.

Více viz [navigation#languages].

== Technologie ==

Systém správy obsahu Wiking je napsán v programovacím jazyce /Python/ jako
aplikace nad platformou pro vývoj webových aplikací Wiking (více viz [devel]).
Modulární návrh této platformy dovoluje snadné rozšiřování funkcionality a
jednoduchou integraci nových prvků do stávajícího systému.

== Licence ==

Systém správy obsahu Wiking je svobodný software s licencí GPL.
