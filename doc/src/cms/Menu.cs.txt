# -*- coding: utf-8; mode: structured-text -*-

= Hlavní nabídka =

Modul správy hlavní nabídky poskytuje přehled veškerého dostupného obsahu, jeho
hierarchie a zařazení do hlavní navigační nabídky (viz. [navigation navigace]).

Z technického hlediska, je nejdůležitější vlastností každé položky její
/identifikátor/.  Ten určuje vnější (internetovou) adresu, pod kterou bude tato
položka dostupná.  Např. položka s identifikátorem „=mojestranka=“ bude mít v
internetu adresu „\http://www.jmenoserveru.cz/mojestranka“.

Každému identifikátoru je přiřazen Modul, který obsluhuje obsah zobrazený pod
danou položkou.  Například nejběžnější modul /Stránky/ zobrazuje položky jako
textové stránky.  Jiné moduly mohou zobrazovat seznamy novinek, uživatelů apod.

Pro přiřazení vlastního obsahu dané položce se přepněte na příslušný modul.
Zde najdete také další nápovědu, která blíže vysvětluje k čemu daný modul
slouží a jakým způsobem obsah spravovat.

== Zařazení položek do hlavní nabídky ==

Podobu hlavní nabídky ovlivníte jednoduše tím, že položkám, které v ní
chcete zobrazit přiřadíte celé číslo v kolonce /Pořadí v menu/.  Tyto
položky potom budou zobrazeny v hlavní nabídce v pořadí daném tímto
pořadovým číslem.

Položky, které nemají toto číslo vyplněno, nebudou v nabídce zobrazeny, ale
může na ně být vytvořen odkaz pomocí jejich identifikátoru (například v
textu jiné stránky).

== Zveřejnění položky ==

Pro každou položku lze určit, zda je zveřejněna či ne.  Neveřejná položka sice
existuje v databázi a lze s ní tedy pracovat a spravovat její obsah, vnějším
uživatelům však není dostupná.  Nezveřejněné položky jsou dostupné pouze v
rámci Správcovského rozhraní.

Zveřejnění lze ovládat nezávisle pro každou jazykovou verzi.  Změny této
vlastnosti jsou platné vždy pouze pro aktuální jazyk -- pro změnu zveřejnění v
jiném jazyce je tedy nutno nejprve jazyk přepnout.  Díky tomu lze také
dosáhnout toho, že některé položky menu jsou zobrazeny pouze v některých
jazykových verzích stránek.

== Privátní položky ==

Privátní (soukromé) položky jsou dostupné pouze přihlášeným uživatelům (pouze
registrovaný uživatel povolený správcem se může přihlasít).  Privátní položky
se mohou vyskytovat také v menu, takže se všichni uživatelé dozví o jejich
existenci, ale pouze přihlášení užiatelé budou schopni zobrazit jejich obsah.
Aby byla privátní položka dostupná, musí být stále zveřejněna (tyto dvě
vlastnosti spolu nesouvisí).
