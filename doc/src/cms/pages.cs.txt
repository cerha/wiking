# -*- coding: utf-8; mode: structured-text -*-

= Správa stránek =

Přehled:

  * Vlastní text stránek je zadáván ve formátu „strukturovaný text LCG“, který
    je popsán v [/_doc/lcg/structured-text příručce formátování].

  * Obrázky, externí dokumenty, zvukové nahrávky, videa a další součásti obsahu
    jsou potom spravovány prostřednictvím tzv. [#attachments příloh].

  * [modules Rozšiřující moduly] mohou být použity pro zobrazení dodatečného
    „inteligentního“ obsahu uvnitř stránek.

  * Stránky mohou být uspořádány do hierarchie, která je potom automaticky
    respektována navigačními nabídkami.

  * Každá stránka může existovat v několika jazykových verzích.  


Obsah: @TOC@


== Správa hlavní nabídky ==

Hlavní nabídka je vytvářena systémem automaticky na základě hierarchie a pořadí
stránek.  V sekci [navigation Navigace] se dozvíte více o navigačních
možnostech z pohledu návštěvníka stránek.

Zařazení stránky do hlavní nabídky je řízeno hodnotami některých políček v
„Globálních vlastnostech“ stránky (vlastnosti platné pro všechny jazykové verze
stránky).  Globální vlastnosti můžete měnit pomocí tlačítka „Vlastnosti“ v
nabídce akcí stránky.

Kolonka /Nadřízená položka/ určuje umístění v hierarchii.  Pokud kolonku
vyplníte, znamená to, že aktuální stránka bude v hierarchii umístěna jako
podpoložka stránky, kterou zvolíte.  Pokud ponecháte prázdné, aktuální stránka
bude na nejvyšší úrovni hierarchie.

Kolonka /Pořadí v menu/ určuje pořadí stránek na stejné úrovni hierarchie.

Stránky budou seřazeny tak, že stánky s nižším číslem budou v menu na
přednějších pozicích.  Pokud číslo ponecháte při vytváření stránky prázdné,
bude automaticky doplněno takové číslo, které stránku zařadí na konec v dané
úrovni hierarchie (určené políčkem „Nadřízená položka“).

Pokud zaškrtnete políčko /Skrytá/, nebude stránka v hlavním menu přítomna
vůbec.  Taková stránka stále může být zobrazena, pokud uživatel přímo zadá její
adresu (viz [#uris]), nebo pokud na ni vytvoříte odkaz z jiné stránky (což je
doporučováno).  Skrytí se tedy týká výhradně zařazení stránky do menu, nikoliv
zabezpečení nebo možnosti zobrazení stránky jako takové.


== Vnější adresy stránek (URI) == uris

Vnější adresa každé stránky (URI) je jednoznačně určena jejím
/identifikátorem/.  Např. položka s identifikátorem „=mojestranka=“ bude
mít internetovou adresu „\http://www.jmenoserveru.cz/mojestranka“.

Identifikátor musíte zvolit při zakládání každé nové stránky.  Není možné jej
později měnit, protože by tím byly narušeny všechny stávající vnější odkazy na
tuto stránku, včetně odkazů v internetových vyhledávačích.  Proto, prosím,
volbu identifikátoru dobře zvažte.  Také berte v potaz fakt, že stejný
identifikátor je platný pro všechny jazykové verze stránky.  Vhodná praxe
například je volit všechny identifikátory v angličtině (alespoň pro vícejazyčné
stránky, které mají anglickou verzi).

Adresy záměrně nerespektují hierarchii stránek -- stránka „=podstranka=“, která
je podřízenou stránkou stránky „=stranka=“ bude adresu
„\http://www.jmenoserveru.cz/podstranka“, nikoliv
„\http://www.jmenoserveru.cz/stranka/podstranka“.  Díky tomu je možné snadno
měnit hierarchické uspořádání stránek bez narušení platnosti externích odkazů.


== Stav stránky ==

Stav stránky, zobrazený v náhledu stránky ve správcovském rozhraní, může
nabývat jedné ze tří hodnot:

   * /Nezveřejněno/ ... Stránka není v aktuálním jazyce zveřejněna.
     Návštěvníkům je zcela nepřístupná.

   * /Změněno/ ... Stránka je v aktuálním jazyce zveřejněna, ale její obsah byl
     od posledního zveřejnění změněn, takže návštěvníkům je zobrazován
     předchozí obsah.

   * /OK/ ... Stránka zveřejněna a její obsah je aktuální.


== Zveřejnění/zneveřejnění stránky  ==

Dostupnost každé stránky lze určit zveřejněním či zneveřejněním pomocí
odpovídajících tlačítek v nabídce akcí stránky.  Neveřejná položka sice
existuje v databázi a lze s ní tedy pracovat a spravovat její obsah, ale
vnějším uživatelům není dostupná.  Neveřejné stránky jsou dostupné pouze v
rámci Správcovského rozhraní.

Zveřejnění lze ovládat nezávisle pro každou jazykovou verzi.  Změny se vždy
vztahují pouze k aktuální jazykové verzi stránky -- pro změnu zveřejnění v
jiném jazyce je tedy nutno nejprve jazyk přepnout.  Díky tomu lze dosáhnout
toho, že v různých jazykových verzích webu je dostupná jiná množina stránek.


== Řízení přístupu (privátní stránky) ==

Privátní (soukromé) stránky jsou dostupné pouze přihlášeným uživatelům (pouze
registrovaný uživatel povolený správcem se může přihlasít).  Privátní stránky
se mohou vyskytovat také v menu, takže se všichni uživatelé dozví o jejich
existenci, ale pouze přihlášení užiatelé budou schopni zobrazit jejich obsah.
Aby byla privátní stránka dostupná, musí být zveřejněna (tyto dvě vlastnosti se
neovlivňují).


== Přílohy == attachments

Přílohy jsou externí soubory připojené ke stránce.  Takto je možné připojit
obrázky, dokumenty, zvukové nahrávky nebo videa.

Správa příloh je dostupná přes položku „Přílohy“ v menu akcí na konci stránky.
Toto menu je zobrazeno pouze pokud je uživatel přihlášen a má dostatečná práva
pro správu obsahu dané stránky.  Zde můžete přidávat nové přílohy a měnit
vlastnosti stávajících příloh.

U každé přílohy kromě vlastního souboru určujete také název a popis.  Obě
položky jsou nepovinné.  Pokud nevyplníte nic, je příloha identifikována pouze
názvem souboru.  Pokud vyplníte název, bude tento název použit při zobrazení
přílohy namísto názvu souboru.  Popis (pokud jej vyplníte) bude zobrazen v
tooltipu odkazu, nebo jako doplňující text v seznamu příloh.  V případě obrázků
je název a popis zobrazen jako ALT/LONGDESC atribut obrázku.

Přílohy mohou být v rámci obsahu stránky využity dvěma způsoby: @TOC@

=== Automatický seznam příloh ===

Pokud ve vlastnostech přílohy ponecháte políčko /„V seznamu“/ zaškrtnuté, bude
příloha automaticky zobrazena v seznamu na konci stránky.  Pokud zadáte název,
bude v seznamu použit namísto jména souboru.  Pokud zadáte popis, bude v
seznamu také zobrazen.

Vemte prosím na vědomí, že název a popis jsou jazykově závislé texty, takže
pokud je zadáte, budou použity jen pro aktuální jazyk.  Pokud chcete zadat tyto
hodnoty i pro jinou jazykovou verzi stránky, přepněte nejprve jazyk a zadejte
údaje znovu.

Vlastní soubor přílohy je však společný pro všechny jazykové verze stránky,
takže pokud nahrajete jiný soubor, změníte jej pro všechny jazyky.


=== Explicitní odkazy ===

Na libovolnou přílohu se také můžete přímo odkazovat v rámci textu stránky tím,
že název souboru uzavřete do hranatých závorek.  Obrázky budou vloženy přímo do
stránky a pro ostatní typy příloh bude vytvořen odkaz na příslušný soubor.
Např. odkaz na PDF dokument po kliknutí uživatelem zobrazí přímo tento
dokument, odkaz na MP3 nahrávku spustí její přehrávání apod. (vše v závislosti
na nastavení uživatelova prohlížeče).

/Příklad:/

Pokud vytvoříte přílohu nahráním souboru „image.jpg“, můžete tento obrázek
vložit do stránky pomocí následujícího zápisu:

-----
[image.jpg]
-----

Odkazy na přílohy jsou zpracovávány jako jakékoliv jiné odkazy v rámci
strukturovaného textu LCG, takže můžete také libovolně předefinovat název
odkazu nebo zvolit zarovnání obrázku.  Kompletní informace naleznete v
[/_doc/lcg/structured-text příručce formátování].
