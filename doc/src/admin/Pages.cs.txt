# -*- coding: utf-8; mode: structured-text -*-

= Stránky =

V tomto modulu můžete vytvářet a spravovat běžné stránky obsahující text,
grafiku a další prvky.  Vlastní text stránek je zadáván ve formátu
„strukturovaný text LCG“, který je popsán v
[/_doc/lcg/data-formats/structured-text příručce formátování].

Obrázky, externí dokumenty, zvukové nahrávky, videa a další součásti obsahu
jsou potom spravovány prostřednictvím tzv. příloh (viz dále).

Každá stránka může existovat v několika jazykových verzích, ale tabulka
zobrazuje pouze záznamy odpovídající /aktuálně zvolenému jazyku/.  Pokud chcete
spravovat jiné jazykové verze stránek, musíte nejprve přepnout aktuální jazyk.

Zařazení stránek do hlavní nabídky je stejně jako pro ostatní moduly prováděno
v modulu [Mapping Mapování].

Pro každou stránku je v tabulce zobrazen také „stav“.  Ten může nabývat jedné
ze tří hodnot:

   * /Chybí/ ... stránaka není v aktuálním jazyce definována.

   * /Změněno/ ... obsah stránky byl změněn, ale změny ještě nebyly
     zveřeněny, takže návštěvníkům je zobrazován předchozí obsah.

   * /Ok/ ... stránka existuje a její obsah je aktuální.

Pokud stránka v daném jazyce „chybí“, lze ji vytvořit buďto přímo doplněním
textu volbou „upravit“, nebo může být praktičtější využít volby „přeložit“.  Ta
umožní obsah předvyplnit obsahem jiné jazykové verze, takže potom vlastní text
vytváříme postupným přepisováním původního textu jeho překladem.


== Přílohy ==

Přílohy jsou externí soubory připojené ke stránce.  Takto je možné připojit
obrázky, dokumenty, zvukové nahrávky nebo videa.  V zobrazení detailu stránky
(kliknutím na názav stránky v seznamu) je zobrazen také seznam všech
stávajících příloh dané stránky.  Zde můžete přidávat nové přílohy a měnit
vlastnosti stávajících příloh.

Přílohy mohou být v rámci obsahu stránky využity dvěma způsoby:

  * Automatický seznam příloh na konci stránky.

  * Explicitní odkaz kdekoliv v rámci textu stránky.

=== Automatický seznam příloh ===

Pokud ve vlastnostech přílohy ponecháte políčko /„V seznamu“/ zaškrtnuté, bude
příloha automaticky zobrazena v seznamu na konci stránky.  Pokud zadáte název,
bude v seznamu použit namísto jména souboru.  Pokud zadáte popis, bude v
seznamu také zobrazen.

Vemte prosím na vědomí, že název a popis jsou jazykově závislé texty, takže
pokud je zadáte, budou použity jen pro aktuální jazyk.  Pokud chcete zadat tyto
hodnoty i pro jinou jazykovou verzi stránky, přepněte nejprve jazyk a zadejte
údaje znovu.

Vlastní soubor přílohy je však společný pro všechny jazykové verze stránky,
takže pokud nahrajete jiný soubor, změníte jej pro všechny jazyky.


=== Explicitní odkazy ===

Na libovolnou přílohu se také můžete přímo odkazovat v rámci textu stránky tím,
že název souboru uzavřete do hranatých závorek.  Obrázky budou vloženy přímo do
stránky a pro ostatní typy příloh bude vytvořen odkaz na příslušný soubor.
Např. odkaz na PDF dokument tak po kliknutí uživatelem zobrazí přímo tento
dokument, odkaz na MP3 nahrávku spustí její přehrávání apod. (vše v závislosti
na nastavení uživatelova prohlížeče).  

/Příklad:/

Pokud vytvoříte přílohu nahráním souboru „image.jpg“, můžete tento obrázek
vložit do stránky pomocí následujícího zápisu:

-----
[image.jpg]
-----

Pokud zadáte název a popis přílohy, tyto hodnoty budou vždy smysluplně využity
-- např. jako název/popis odkazu, nebo jako ALT/LONGDESC tag u obrázku.  Odkazy
na přílohy jsou zpracovávány jako jakékoliv jiné odkazy v rámci strukturovaného
textu LCG, takže můžete také libovolně předefinovat název odkazu nebo zvolit
zarovnání obrázku.  Kompletní informace naleznete v
[/_doc/lcg/data-formats/structured-text příručce formátování].
