# -*- coding: utf-8; mode: structured-text -*-

= Jazyky =

Tento modul slouží k správě dostupných jazyků.  Můžete přidat libovolný jazyk
zadáním dvouznakového kódu jazyka podle ISO 639-1.

Zde zkonfigurované jazyky jsou potom automaticky dostupné pro určení jazyka
obsahu.

== Výběr jazyka ve správcovském rozhraní systému Wiking ==

Rozhraní správy obsahu systému Wiking umožňuje libovolně přepínat mezi
všemi zkonfigurovanými jazyky.  Důležité však je, že změnou jazyka měníte
nejen jazyk, ve kterém je stránka zobrazena, ale u modulů, jejichž obsah je
jazykově závislý, také množinu položek, která je ve výpisu obsahu modulu
zobrazena.  Pro moduly na jazyce nezávislé jsou zobrazeny všechny položky
nezávisle na aktuálním jazyce, ale pro jazykově závislé moduly jsou
zobrazeny pouze položky odpovídající aktuálnímu jazyku.  Tento fakt je také
zmíněn v nápovědě každého modulu.


== Poskytování obsahu ve více jazykových variantách ==

Návštěvníkům stránek je vždy poskytnut obsah, který nejlépe odpovídá
jazykovému nastavení jejich prohlížeče.  Pokud je obsah dostupný v jednom z
jazyků akceptovaných uživatelem, je vrácena verze odpovídající jazyku s
nejvyšší prioritou.  Pokud ne, je vrácena chybová stránka 406 (Not
Acceptable) a uživateli je umožněno vybrat z dostupných jazykových variant
manuálně.  Pokud má uživatel v prohlížeči povolen příjem „cookies“, bude
vybraný jazyk v příštích relacích považován za preferovaný.