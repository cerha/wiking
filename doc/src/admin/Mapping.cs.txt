# -*- coding: utf-8; mode: structured-text -*-

= Mapování =

Mapování určuje přiřazení dostupných identifikátorů a modulů, které je
obsluhují.  /Identifikátor/ určuje adresu položky -- např. položka s
identifikátorem „=mojestranka=“ bude mít v internetu adresu
„\http://www.jmenoserveru.cz/mojestranka“.

Každému identifikátoru zde přiřadíme Modul, který jej obsluhuje.  Například
modul /Stránky/ zobrazuje položky jako textové stránky -- každému zde
definovanému identifikátoru potom můžeme přiřadit obsah v různých jazykových
variantách.  Jiné moduly mohou zobrazovat seznamy novinek, uživatelů apod.

Pro přiřazení vlastního obsahu dané položce se přepněte na příslušný modul.
Zde najdete také další nápovědu, která blíže vysvětluje k čemu daný modul
slouží a jakým způsobem spravovat jeho obsah.


== Správa hlavní nabídky ==

Hlavní nabídka je jedním z nejdůležitějších navigačních prvků stránky (viz
[navigation navigace]).

Podobu hlavní nabídky ovlivníte jednoduše tím, že položkám, které v ní
chcete zobrazit přiřadíte celé číslo v kolonce /Pořadí v menu/.  Tyto
položky potom budou zobrazeny v hlavní nabídce v pořadí daném tímto
pořadovým číslem.

Položky, které nemají toto číslo vyplněno, nebudou v nabídce zobrazeny, ale
může na ně být vytvořen odkaz pomocí jejich identifikátoru (například v
textu jiné stránky).


== Zveřejnění položky ==

Jednotlivé položky mapování, stejně jako mnoho jiných součástí obsahu, mohou
být zveřejněny/zneveřejněny.  Neveřejná položka sice existuje v databázi a lze
s ní tedy pracovat a spravovat její obsah, vnějším uživatelům však tato položka
není dostupná.  Nepublikované položky jsou dostupné pouze v rámci Správcovského
rozhraní.

== Privátní položky ==

Privátní (soukromé) položky jsou dostupné pouze přihlášeným uživatelům (pouze
registrovaný uživatel povolený správcem se může přihlasít).  Privátní položky
se mohou vyskytovat také v menu, takže se všichni uživatelé dozví o jejich
existenci, ale pouze přihlášení užiatelé budou schopni zobrazit jejich obsah.
Aby byla privátní položka dostupná, musí být stále zveřejněna (tyto dvě
vlastnosti spolu nesouvisí).
