# -*- coding: utf-8; mode: structured-text -*-

= Mapování =

Mapování určuje přiřazení dostupných identifikátorů a modulů, které je
obsluhují.  /Identifikátor/ je název položky, tak jak je viděn zvenčí a
promítne se do adresy například jako
/\http://www.jmenoserveru.cz/identifikator/.  Každému identifikátoru zde
přiřadíme Modul, který jej obsluhuje.  Nejběžnějším modulem bude například
modul /Stránky/, který položky zobrazuje jako textové stránky.  Jiné moduly
mohou zobrazovat seznamy novinek, uživatelů apod.

Pro přiřazení vlastního obsahu dané položce se přepněte na příslušný modul.
Zde najdete také další nápovědu, která blíže vysvětluje k čemu daný modul
slouží a jakým způsobem spravovat jeho obsah.


== Správa hlavní nabídky ==

Hlavní nabídka je jedním z nejdůležitějších navigačních prvků stránky.  V
základním zobrazení je to vodorovná lišta záložek v horní části stránky,
ale její vzhled a umístění mohou být přizpůsobeny pomocí stylů.

Podobu hlavní nabídky ovlivníte jednoduše tím, že položkám, které v ní
chcete zobrazit přiřadíte celé číslo v kolonce /Pořadí v menu/.  Tyto
položky potom budou zobrazeny v hlavní nabídce v pořadí daném tímto
pořadovým číslem.

Položky, které nemají toto číslo vyplněno, nebudou v nabídce zobrazeny, ale
může na ně být vytvořen odkaz pomocí jejich identifikátoru (například v
textu jiné stránky).

== Publikované/nepublikované položky ==

Jednotlivé položky mapování, stejně jako mnoho jiných součástí obsahu,
mohou být zveřejněny/zneveřejněny.  Neveřejná položka sice existuje v
databázi a lze s ní tedy pracovat a spravovat její obsah, vnějším
uživatelům však tato položka není dostupná a o její existenci se ani
nedozví.

Zveřejněním položky mapování učiníte danou adresu dostupnou.  Aby se však
uživateli zobrazil nějaký obsah, je nutné, aby v příslušném modulu
existoval pro danou položku také nějaký (zveřejněný) obsah.  Na druhou
stranu zneveřejněním položky mapování zneveřejníte veškený příslušný obsah,
nehledě na to, zda jsou jeho položky zveřejněny či nikoliv.  Protože není
dostupná daná adresa, není dostupný ani žádný obsah.  Takto lze například
odebrat všechny jazykové verze jedné stránky najednou.