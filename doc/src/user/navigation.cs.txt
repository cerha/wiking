# -*- coding: utf-8; mode: structured-text -*-

= Navigace =

Obsah: @TOC@


== Hlavní navigační nabídka == menu

Nabídka hlavní navigace může mít různé formy, podle aktuálně zvoleného stylu.
Ve výchozím stylu je zobrazena jako lišta záložek při horním okraji stránky.
Důležitější než forma je však její význam.  Je to seznam odkazů na jednotlivé
sekce portálu.  Aktivní položka nabídky je vždy vizuálně zvýrazněna.  V
textovém prohlížeči (kde vizuální zvýraznění nemusí být podporováno) je navíc
aktivní položka nabídky doplněna hvězdičkou na konci názvu položky.  Tím má
uživatel vždy přehled kde se právě nachází.  Vzhledem k tomu, že se menu
opakuje na každé stránce, je možné jej při procházení stránky přeskočit (viz
[#skip]).


== Klávesové zkratky == shortcuts

Pro usnadnění pohybu na stránkách je definováno také několik klávesových
zkratek:

  * *1* ... přechod na domovskou stránku
  * *2* ... přeskočení navigace (přesun na vlastní obsah stránky)
  * *3* ... přesun na hlavní navigační nabídku
  * *9* ... vstup/opuštění do rozhraní správy obsahu
  * *0* ... zobrazit prohlášení o zpřístupnění

Použití klávesových zkratek (accesskeys) v jednotlivých typech prohlížečů:

  * Internet Explorer ... Alt + číslo Enter
  * Firefox 1.x, Mozilla, Netscape 7+ ... Alt + číslo
  * Konqueror ... stisknout a uvolnit Ctrl, číslo
  * Opera ... Shift + Esc + číslo
  * Safari, Firefox, Mozilla, Netscape, Omniweb (vše na Mac OS X) ... Ctrl +
    číslo

Klávesové zkratky by neměly být povážovány za primární způsob navigace.  Jejich
použití se mezi prohlížeči různí a některé prohlížeče je nepodporují vůbec.
Navíc jejich přiřazení není nijak standardizováno, takže chování každé stránky
je pro uživatele jiné.

Mnohé zpřístupňující technologie obsahují vlastní funkce pro pohyb po stránce,
které mohou nahradit funkce dostupné pomocí výše zmíněných klávasových zkratek.
Například obsah stránky je uvozen nadpisem první úrovně, proto k přesunu na
obsah použijte funkce navigace po nadpisech, pokud to vaše zpřístupňující
technologie umožňuje.


== Přeskakování opakujících se částí == skip

Některé části stránky se opakují -- vyskutují se na všech stránkách ve víceméně
nezměněné podobě.  Jsou to:

  * [#menu]
  * [#languages]
  * [#panels]

Systém Wiking disponuje vlastnostmi usnadňujícími pohyb po stránce s ohledem na
opakující se části.

V textovém prohlížeči můžete použít „předskakovací“ odkazy.  První odkaz na
začátku stránky umožňnuje přeskočit všechny tyto části najednou.  Déle je možné
přeskočit každou část samostatně.

Také [#shortcuts klávesové zkratky] umožňují opakující se části přeskočit.


== Rejstříky ==

Obsáhlejší stránky, které se skládají z více samostatných kapitol většinou
obsahují rejstřík.  Rejstřík zachycuje hierarchii kapitol a umožňuje přesun na
libovolnou kapitolu formou odkazu.  Nadpis každé kapitoly zároveň funguje jako
odkaz zpět do rejstříku, čímž je podstatně zjednodušena navigace v obsáhlejších
dokumentech.  Vyzkoušejte si tuto funkcionalitu přímo na této stránce.

Některé stránky mohou obsahovat více rejstříků v různých stupních hierarchie.
V tom případě vede odkaz z nadpisu kapitoly vždy na nejbližší nadřazený
rejstřík.


== Volba jazyka == languages

Systém Wiking umožňuje poskytování obsahu v několika jazykových variantách.

Výběr nejvhodnějšího jazyka provádí systém automaticky na základě technologie
>>[http://en.wikipedia.org/wiki/Content_negotiation Content Negotiation]<<.
Vychází přitom z nastavení jazykových preferencí ve Vašem prohlížeči.  Český
uživatel by například měl mít ve svém prohlížeči nastavenu češtinu jako
primární jazyk.  Pokud ovládáte také další jazyky, přidejte je do jazykového
nastavení svého prohlížeče s příslušnou prioritou.

Pokud máte prohlížeč správně nastavený, je při požadavku na určitou stránku
nejprve proveden výběr z dostupných jazykových variant a je vrácena ta s
nejvyšší nastavenou prioritou.  Pokud není obsah dostupný v žádném z
požadovaných jazyků, je vrácena chybová stránka 406 (Not Acceptable) a
uživateli je umožněno vybrat z dostupných jazykových variant.

Kromě výše popsaného automatického určení jazyka je možné přepnout jazyk
manuálně.  Pokud je obsah dané stránky dostupný ve více jazykových variantách,
je jejich seznam zobrazen v pravém horním rohu stránky (umístění může být
ovlivněno nastavením stylů).  V textových prohlížečích výběr jazyka následuje
ihned za hlavní nabídkou.  Pokud je daná stránka dostupná pouze v jednom
jazyce, výběr jazyků se nezobrazí.  Protože dostupné jazykové varianty jsou pro
každou stránku nezávislé, mohou se nabízené jazyky pro různé stránky lišit.
Aktuální jazyk, podobně jako aktuální položka menu, je vizuálně odlišen a v
textovém prohlížěči je označen hvězdičkou.

Pokud má uživatel v prohlížeči povolen příjem „>>cookies<<“, bude vybraný jazyk
v příštích relacích považován za preferovaný.  Toto nastavení má vyšší prioritu
než jazykové nastavení prohlížeče, čímž je umožňeno pohodlné přepnutí jazyka i
v případech, kdy uživatel nemá možnost nastavení prohlížeče změnit (např. v
internetových kavárnách, na veřejných terminálech apod.).  Správné nastavení
jazykových předvoleb prohlížeče by však mělo být vždy preferovaným řešením.


== Panely == panels

Panely jsou malá informační okénka, která jsou ve výchozím stylu zobrazena po
pravém boku stránky.  Většinou slouží ke shrnutí nejdůležitějších infomrací z
daného portálu.  Panely jsou stejné na každé stránce portálu.  Například panel
Novinek může zobrazovat souhrn nejčerstvějších zpráv s odkazy na kompletní
znění každé zprávy v sekci Novinky.

Pokud nás panely obtěžují, je možné je skrýt pomocí odkazu „Skrýt panely“,
který naleznete nad panely.  Pokud jsou povoleny „>>cookies<<“, je ukrytí
panelů permanentní, to znamená že panely zůstanou skryty i pro všechny
následující relace, dokud je opět nezobrazíme pomocí odkazu „Zobrazit panely“.
Pokud stránka žádné panely neobsahuje, tyto odkazy nejsou dostupné.
