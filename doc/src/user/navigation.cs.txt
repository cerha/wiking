# -*- coding: utf-8; mode: structured-text -*-

= Navigace =

Obsah: @TOC@


== Navigační menu == menus

Stránky využívající CMS Wiking mohou mít dvě úrovně navigace:
  * Menu hlavních sekcí (hlavní menu)
  * Hierarchické menu podsekcí aktuální hlavní sekce (lokální menu)

Hlavní menu obsahuje pouze sekce nejvyšší úrovně.  Ve výchozím stylu je
zobrazeno jako lišta záložek při horním okraji stránky, avšak jeho vzhled může
být odlišný v závislosti na použitém stylu.

Lokální menu zobrazuje hierarchický seznam všech podsekcí aktuální sekce
nejvyšší úrovně.  Ve výchozím stylu je zobrazeno po levém boku stránky v
samostatném sloupci označeném nadpisem „V této sekci:“.  Pokud aktuální sekce
nejvyšší úrovně neobsahuje žádné podřízené stránky, menu není zobrazeno.

Aktuální položka menu je vždy vizuálně zvýrazněna, takže uživatel má přehled
kde se právě nachází.  Pokud tato vizuální informace není pro daného uživatele
přístupná, je možné využít [#breadcrumb-navigation lištu aktuální pozice].

Vzhledem k tomu, že se menu opakuje na každé stránce, může uživatelům
zpřístupňujících technologií komplikovat pohyb po stránce.  O možnostech jak
pohyb usnadnit se dozvíte v kapitole [#moving-around].


== Lišta aktuální pozice == breadcrumb-navigation

Aktuální pozice v rámci hierarchie stránek je zobrazena pomocí lišty označené
nápisem "Nacházíte se zde", kterou najdete na začátku stránky.  Lišta zobrazuje
cestu od aktuální sekce nejvyšší úrovně až po současnou stránku jako sadu
odkazů, takže je možné jednoduše přejít na libovolnou vyšší úroveň v
hierarchii.

Tato technika bývá běžně označována jako
[http://en.wikipedia.org/wiki/Breadcrumb_(navigation) breadcrumb navigation].

Lišta aktuální pozice je systémem Wiking využívána především jako pomůcka pro
uživatele zpřístupňujících technologií, takže ve výchozím stylu pro vizuální
prohlížeče není zobrazena.


== Pohyb v rámci aktuální stránky == moving-around

Kromě vlastního obsahu většina webových stránek zobrazuje také neměnné části,
které se v nezměněné podobě opakují na všech stránkách daného webu, jako
např. různé navigační prvky apod.  V případě systému Wiking to typicky jsou:

  * [#breadcrumb-navigation]
  * [#languages]
  * [#menus]
  * [#panels]

Vizuálně orientovaný uživatel může tyto části snadno ignorovat, protože jsou od
vlastního obsahu viditelně odlišeny.  Pro zrakově postižené uživatele však tyto
opakující se části mohou znamenat zbytečné překážky.  Systém Wiking tuto
situaci řeší pomocí takové implementace těchto částí, která je přátelská vůči
zpřístupňujícím technologiím a také pomocí dodatečných navigačních mechanismů.
Ty mohou nebo nemusí být vhodné v závislosti na použité zpřístupňující
technologii.

Navigace pomocí čtečky obrazovky (screen readeru)
   Uživatelé moderních screen readerů mohou opakující se části jednoduše
   přeskakovat pomocí příkazů pro pohyb po nadpisech.  Menu i všechny panely
   jsou vždy uvozeny nadpisem třetí úrovně a na stránce se nachází před
   vlastním obsahem, který je uvozen nadpisem první úrovně.  Na hlavní obsah
   dokumentu se tedy lze dostat jedním stiskem klávesy, menu a panely lze
   procházet postupným skákáním po nadpisech třetí úrovně.

Odkazy v rámci stránky
   Hned na začátku každé stránky najdete sadu odkazů označenou nápisem „Přejít
   ve stránce“.  První položka vždy odkazuje na hlavní obsah dokumentu a za ní
   následují odkazy na menu, jednotlivé panely i výběr jazyka.  Tyto odkazy
   jsou pravděpodobně nejpohodlnější pro uživatele textových prohlížečů a ve
   výchozím stylu jsou pro ostatní prohlížeče skryty.

Klávesové zkratky
   Některé [#shortcuts] také umožňují pohyb v rámci stránky.


== Klávesové zkratky == shortcuts

Pro usnadnění pohybu na stránkách je definováno také několik klávesových
zkratek:

  * *1* ... přechod na domovskou stránku
  * *2* ... přeskočení navigace (přesun na vlastní obsah stránky)
  * *3* ... přesun na hlavní navigační nabídku
  * *9* ... vstup/opuštění do rozhraní správy obsahu
  * *0* ... zobrazit prohlášení o zpřístupnění

Použití klávesových zkratek (accesskeys) v jednotlivých typech prohlížečů:

  * Internet Explorer ... Alt + číslo Enter
  * Firefox (Windows/Linux) ... Alt + Shift + číslo
  * Chrome (Windows/Linux) ... Alt + číslo
  * Safari (Windows) ... Alt + číslo
  * Safari, Chrome, Firefox (Mac) ... Control + Alt + číslo
  * Opera ... Shift + Esc + číslo

Klávesové zkratky by neměly být považovány za primární způsob navigace.  Jejich
použití se mezi prohlížeči různí a některé prohlížeče je nepodporují vůbec.
Navíc jejich přiřazení není nijak standardizováno, takže chování každé stránky
je pro uživatele jiné.

Mnohé zpřístupňující technologie obsahují vlastní funkce pro pohyb po stránce,
které mohou nahradit funkce dostupné pomocí výše zmíněných klávesových zkratek.
Například obsah stránky je uvozen nadpisem první úrovně, proto k přesunu na
obsah použijte funkce navigace po nadpisech, pokud to vaše zpřístupňující
technologie umožňuje.


== Rejstříky ==

Obsáhlejší stránky, které se skládají z více samostatných kapitol většinou
obsahují rejstřík.  Rejstřík zachycuje hierarchii kapitol a umožňuje přesun na
libovolnou kapitolu formou odkazu.  Na rozdíl od [#menus navigačních menu]
rejstřík neodkazuje na jiné stránky ale pouze na jednotlivé kapitoly v rámci
současné stránky.

Nadpis každé kapitoly zároveň funguje jako odkaz zpět do rejstříku, čímž je
podstatně zjednodušena navigace v obsáhlejších dokumentech.  Vyzkoušejte si
tuto funkcionalitu přímo na této stránce.

Některé stránky mohou obsahovat více rejstříků v různých stupních hierarchie.
V tom případě vede odkaz z nadpisu kapitoly vždy na nejbližší nadřazený
rejstřík.


== Volba jazyka == languages

Systém Wiking umožňuje poskytování obsahu v několika jazykových variantách.

Výběr nejvhodnějšího jazyka provádí systém automaticky na základě technologie
>>[http://en.wikipedia.org/wiki/Content_negotiation Content Negotiation]<<.
Vychází přitom z nastavení jazykových preferencí ve Vašem prohlížeči.  Český
uživatel by například měl mít ve svém prohlížeči nastavenu češtinu jako
primární jazyk.  Pokud ovládáte také další jazyky, přidejte je do jazykového
nastavení svého prohlížeče s příslušnou prioritou.

Pokud máte prohlížeč správně nastavený, je při požadavku na určitou stránku
nejprve proveden výběr z dostupných jazykových variant a je vrácena ta s
nejvyšší nastavenou prioritou.  Pokud není obsah dostupný v žádném z
požadovaných jazyků, je vrácena chybová stránka 406 (Not Acceptable) a
uživateli je umožněno vybrat z dostupných jazykových variant.

Kromě výše popsaného automatického určení jazyka je možné přepnout jazyk
manuálně.  Pokud je obsah dané stránky dostupný ve více jazykových variantách,
je jejich seznam zobrazen v pravém horním rohu stránky (umístění může být
ovlivněno nastavením stylů).  V textových prohlížečích výběr jazyka následuje
ihned za hlavní nabídkou.  Pokud je daná stránka dostupná pouze v jednom
jazyce, výběr jazyků se nezobrazí.  Protože dostupné jazykové varianty jsou pro
každou stránku nezávislé, mohou se nabízené jazyky pro různé stránky lišit.
Aktuální jazyk, podobně jako aktuální položka menu, je vizuálně odlišen a v
textovém prohlížeči je označen hvězdičkou.

Pokud má uživatel v prohlížeči povolen příjem „>>cookies<<“, bude vybraný jazyk
v příštích relacích považován za preferovaný.  Toto nastavení má vyšší prioritu
než jazykové nastavení prohlížeče, čímž je umožněno pohodlné přepnutí jazyka i
v případech, kdy uživatel nemá možnost nastavení prohlížeče změnit (např. v
internetových kavárnách, na veřejných terminálech apod.).  Správné nastavení
jazykových předvoleb prohlížeče by však mělo být vždy preferovaným řešením.


== Panely == panels

Panely jsou malá informační okénka, která jsou ve výchozím stylu zobrazena po
pravém boku stránky.  Většinou slouží ke shrnutí nejdůležitějších informací z
daného portálu.  Panely jsou stejné na každé stránce portálu.  Například panel
Novinek může zobrazovat souhrn nejčerstvějších zpráv s odkazy na kompletní
znění každé zprávy v sekci Novinky.

Pokud nás panely obtěžují, je možné je skrýt pomocí odkazu „Skrýt panely“,
který naleznete nad panely.  Pokud jsou povoleny „>>cookies<<“, je ukrytí
panelů permanentní, to znamená že panely zůstanou skryty i pro všechny
následující relace, dokud je opět nezobrazíme pomocí odkazu „Zobrazit panely“.
Pokud stránka žádné panely neobsahuje, tyto odkazy nejsou dostupné.

Vzhledem k tomu, že se panely opakují na každé stránce, mohou uživatelům
zpřístupňujících technologií komplikovat pohyb po stránce.  O možnostech jak
pohyb usnadnit se dozvíte v kapitole [#moving-around].
