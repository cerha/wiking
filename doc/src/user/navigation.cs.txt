# -*- coding: utf-8; mode: structured-text -*-

= Navigace =

Tato kapitola obsahuje obecné informace o rozložení okna aplikace, navigaci mezi
jednotlivými částmi a rady pro efektivní používání uživatelského rozhraní.
Důležitá je především pro uživatele odečítačů obrazovky, protože objasňuje jak
je stránka poskládána a jak se v ní pohybovat.

Obsah: @TOC@

== Základní rozložení stránky ==

Okno aplikace se skládá z několika částí, které jsou přítomné vždy a hlavního
obsahu, který se mění podle toho se kterou stránkou nebo funkcí aplikace
uživatel právě pracuje.

Hlavní obsah je vždy uvozen nadpisem první úrovně.  Uživatelé odečítačů se tedy
na hlavní obsah mohou vždy přesunout pomocí zkratky pro nadpis první úrovně.
Jiný nadpis první úrovně na stránce není.  Pro větší pohodlí uživatelů je kurzor
odečítače obrazovky po načtení každé stránky aplikace automaticky přesunut na
začátek hlavního obsahu.  To je tedy také výchozí bod, ze kterého se pohybem
vpřed dostanete na obsah aktuální stránky, nebo pohybem vzad na ovládací prvky
aplikace, jako jsou [#sec-menu nabídky] nebo [#sec-top-bar horní lišta].

Kromě nadpisů je pro označení oblastí stránky použito také tzv. /ARIA
landmarks/, takže s modernějším odečítačem bude pohodlnější namísto nadpisů
využít příslušnou navigační možnost pro /landmarks/.


== Horní lišta == sec-top-bar

Horní lištou je myšlen úzký pruh na horním okraji okna prohlížeče, který
obsahuje v levé části název webu a v pravé části některé důležité ovládací
prvky, které musí být vždy dostupné.

Podoba horní lišty se liší pro přihlášeného a nepřihlášeného uživatele a v
různých situacích může obsahovat i další ovládací prvky specifické pro urřitou
aplikaci, nebo dostupúné pro určitou skupinu uživatelů. Obvykle však obsahuje
především:

* [#sec-login-control],
* [#sec-language-selection] pokud je stránka vícejazyčná.

Uživatelé odečítačů obrazovky se do horní lišty dostanou nejsnáze skokem na
začátek stránky.  Následným pohybem pomocí tabelátoru lze procházet jednotlivé
prvky lišty.  Protože všechny ovládací prvky v liště jsou tlačítka, lze namísto
tabelátoru použít také klávesovou zkratku pro pohyb po tlačítkách (typicky
„b”).

Pro rychlý přesun na první položku lišty (tlačítko přihlášení) ze kteréhokoliv
místa aplikace lze použít také zkratku Ctrl-Shift-šipka nahoru, ale tato
zkratka nefunguje na všech systémech kvůli konfliktům s jinými funkcemi
prohlížečů.  Ověřena je její funkčnost ve Firefoxu s odečítačem Orca a v
některých případech také v Safari na Mac OS X s odečítačem VoiceOver.  Pokud ve
Vašem případě zkratka funguje, může být rychlejší alternativou pro přístup do
horní lišty.

Následující kapitoly popisují jednotlivé prvky horní lišty.


=== Ovládání přihlášení === sec-login-control

Pokud daný web umožňuje přihlašování uživatelů, bude v pravé části horní lišty
aplikace zobrazen ovládací prvek přihlášení.  Tento prvek je vizuálně indikován
ikonkou lidské hlavy.

Pokud je uživatel přihlášen, bude vedle ikonky s lidskou hlavou zobrazeno
přihlašovací jméno aktivního uživatele.  Pokud přihlášen není, bude na stejném
místě zobrazeno tlačítko „Přihlásit”.

V obou případech následuje tlačítko s ikonkou vyskakovací nabídky
(trojúhelníková šipka směřující dolů).  Uživatelům odečítačů obrazovek toto
tlačítko ohlásí přítomnost vyskakovací nabídky „Akce uživatele” v případě
přihlášeného uživatele nebo „Přihlášení a registrace” v případě, že uživatel
přihlášen není.  Stiskem tlačítka lze tuto nabídku vyvolat.  Pro přihlášeného
uživatele nabídka obsahuje položky pro úpravy uživatelského profilu, změnu hesla
a odhlášení.  Nepřihlášený uživatel zde nelezne položky pro přihlášení ke
stávajícímu účtu, registraci nového uživate (vytvoření nového účtu), a obnovení
zapomenutého hesla.

Tlačítko „Přihlásit” může být na přenosných zařízeních s menší obrazovkou skryto
pro úsporu místa.  V tom případě může být přihlášení vyvoláno z vyskakovací
nabídky.  Obdobně může být pro úsporu místa skryto zobrazení uživatelského jména
právě přihlášeného uživatele.  I v tomto případě lze tuto informaci nalézt ve
vyskakovací nabídce u položky „Můj uživatelský profil”.


=== Přepínání jazyka === sec-language-selection

Pokud je daná stránka dostupná ve více jazycích, můžeme na horní liště úplně v
pravo nalézt ovládací prvek přepínání jazyka.  Ten umožňuje přepínání mezi
dostupnými jazykovými verzemi dané stránky.  Prvek je opět realizován jako
tlačítko s vyskakovací nabídkou.  Aktuální jazyk je indikován nápisem na
tlačítku a aktivací tlačítka lze zobrazit nabídku, ze které lze jazyk přepnout
na jiný.

Při prvním příchodu na vícejazyčnou stránku je jazyk zvolen automaticky podle
nastavení prohlížeče.  Pokud je však jazyk pomocí přepínače změněn, bude toto
nastavení zapamatováno pro daný prohlížeč (prostřednictvím tzv. cookies). i pro
všechna další sezení.


== Hlavní nabídka == sec-menu

Hierarchické nabídky jsou používány jako hlavní způsob navigace v rámci dané
webové stránky nebo aplikace.  První úroveň nabídek je prezentována formou
vodorovné lišty se záložkami.  Každá záložka může mít pod sebou další hierarchii
položek, která je potom prezentována formou vyskakovací nabídky.  Možnost
rozbalit u dané záložky vyskakovací podnabídku je symbolizována ikonkou malé
trojúhelníkové šipky směřující dolů.

Klávesová zkratka Ctrl-Shift-m přesune kurzor do nabídky na položku odpovídající
aktuálně zobrazené stránce.  Alternativně se do nabídky lze dostat odskokem na
začátek stránky a tabulátorem.  Jakmile je kurzor v nabídce, lze se po po jejích
položkách pohybovat jednoduše šipkami.

Po záložkách hlavní úrovně nabídek se lze pohybovat šipkami vpravo a vlevo.  Do
podnabídky, je-li přítomna, lze vstoupit šipkou dolů a po jejích položkách se
dále pohybovat pomocí šipek nahoru a dolů.  Pokud podnabídka obsahuje položky
více úrovní hierarchie, mohou být tyto položky uspořádány formou rozbalovacího
stromu.  Rozbalení části stromu lze šipkou vpravo, sbalení šipkou vlevo.
Klávesa Enter aktivuje aktuální položku.

Kompletní přehled funkce kláves v nabídce:

  * *šipka dolů* - Přejdi na následující viditelnou položku.
  * *šipka nahoru* - Přejdi na předchozí viditelnou položku.
  * *šipka vpravo* - Pokud má aktuální položka podpoložky, rozbal je.  Pokud
    jsou podpoložky již rozbalené, skoč na první podpoložku.
  * *šipka vlevo* - Pokud má aktuální položka podpoložky, zabal je (skryj).
    Pokud jsou podpoložky již sbalené, skoč na nadřazenou položku v hierarchii.
  * *Shift + šipka dolů* - Přejdi na následující položku na stejné úrovni
    (nezanořuj se do podpoložek i když jsou rozbalené).
  * *Shift + šipka nahoru* - Přejdi na předchozí viditelnou položku na stejné
    úrovni (nezanořuj se do podpoložek i když jsou rozbalené).
  * *Enter* - Potvrdit přepnutí do odpovídající části aplikace.
  * *Escape* - Vyskočit z nabídky na hlavní obsah stránky.

/Poznámka pro uživatele VoiceOveru:/ V odečítači VoiceOver funguje popsané
ovládání klávesami správně pouze pokud je vypnut režim rychlé navigace.  Rychlá
navigace se zapíná a vypíná současným stiskem šipky vpravo a šipky vlevo.

/Poznámka pro uživatele JAWSu:/ V odečítači JAWS je před klávesovou zkratkou
Ctrl-Shift-m nutné stisknout tzv. propouštěcí zkratku: JAWS klávesa (obykle
Insert nebo CapsLock) + 3.

Pokud váš systém podporuje zpřístupnění pomocí standardů ARIA, bude vám
automaticky pozici v nabídce a ovládání oznamovat.  Naopak, pokud používáte
zastaralejší technologie, nemusí vám procházení a rozbalování nabídek fungovat
správně.  Potom můžete nabídky procházet pomocí tabulátoru.  Pokud se
potřebujete dostat do sbalených oblastí, použijte tlačítko „Rozbalit/sbalit
kompletní hierarchii menu“ a zpřístupní se vám kompletně všechny položky.
Jejich procházení tabulátorem bude vzhledem k rozsahu nabídek méně pohodlné, ale
aplikace zůstává stále použitelnou.  Tlačítko naleznete v tabulačním pořadí na
samém konci nabídky.


# == Lišta aktuální pozice == sec-breadcrumb-navigation
#  
# Aktuální pozice v rámci hierarchie stránek je zobrazena pomocí lišty označené
# nápisem "Nacházíte se zde", kterou najdete na začátku stránky.  Lišta zobrazuje
# cestu od aktuální sekce nejvyšší úrovně až po současnou stránku jako sadu
# odkazů, takže je možné jednoduše přejít na libovolnou vyšší úroveň v
# hierarchii.
#  
# Tato technika bývá běžně označována jako
# [http://en.wikipedia.org/wiki/Breadcrumb_(navigation) breadcrumb navigation].
#  
# Lišta aktuální pozice je systémem Wiking využívána především jako pomůcka pro
# uživatele zpřístupňujících technologií, takže ve výchozím stylu pro vizuální
# prohlížeče není zobrazena.


== Panely ==

Aplikace může obsahovat několik oken s doplňujícími informacemi, které jsou
permanentně viditelné na každé stránce v podobě tzv. panelů.  Na stolním
počítači se panely zobrazují obvykle vpravo vedle hlavního obsahu stránky.  Na
mobilních zařízeních s menší šířkou obrazovky se panely pro úsporu místa
přesunou dolů pod hlavní obsah stránky.

Panely jsou umístěny v pořadí procházení (pro uživatele odečítačů) hned za
hlavním obsahem stránky a jsou uvozeny nadpisy třetí úrovně.  Přesunem na konec
stránky a zpětným pohybem po nadpisech třetí úrovně se můžete poměrně rychle
dostat k vybranému panelu.

Panely jsou také označeny pomocí /ARIA landmarks/ jako tzv. „komplementární
obsah”.  I toho lze v některých odečítačích využít pro snažší navigaci nebo
orientaci.





